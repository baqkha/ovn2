<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Recension av Östersjöfestivalen i Berwaldhallen</title>
    <link rel="stylesheet" href="css/style.css">
</head>
<body>
    <header>
       <a href="http://aftonbladet.se" target="_blank">
        <img alt="Aftonbladet" src="https://cdn.aftonbladet.se/logotypes/logo-aftonbladet.svg" 
        height="26px" width="166px" class="hyperion-css-1wjfkpv">
       </a> 
       <span>
        <a href="https://kampanjer.aftonbladet.se/plus-saljsida/">
            <span class="kop-plus">KÖP PLUS!</span>
            <span class="plus">
                <svg viewBox="0 0 699.4 699.4" aria-label="PLUS" id="plus-symbol" class="hyperion-css-zdz8xi">
                    <g>
                        <circle cx="349.7" cy="349.7" r="349.7"></circle>
                        <path fill="#fff" d="M550.8,306H393.4V148.6c0-24.1-19.6-43.7-43.7-43.7c-24.1,0-43.7,19.6-43.7,43.7V306H148.6 c-24.1,0-43.7,19.6-43.7,43.7c0,24.1,19.6,43.7,43.7,43.7H306v157.4c0,24.1,19.6,43.7,43.7,43.7c24.1,0,43.7-19.6,43.7-43.7V393.4 h157.4c24.1,0,43.7-19.6,43.7-43.7C594.5,325.5,574.9,306,550.8,306z"></path>
                </g>
            </svg>
            </span>
        </a>
       </span>
    </header>

    <a href="https://www.aftonbladet.se/tagg/berwaldhallen" style="text-decoration: none;">
        <h2 class="berward">Berwaldhallen</h2>
    </a>

    <h1 class="title">Romantik och katastrof med kör och orkester</h1>
    <h2 class="subtitle">Jubilerande Östersjöfestival firar tjugo år</h2>
    <p class="av">Av: Claes Wahlin</p>
    <hr>
    <img src="https://images.aftonbladet-cdn.se/v2/images/66d75140-e901-46e2-aa40-01a57a79e05e?fit=crop&format=auto&h=647&q=50&w=800&s=0b9eb58095b348025310ebf34809162229993833" 
    alt="" sizes="(min-width: 1300px) 662px, (min-width: 1180px) 50vw, (min-width: 768px) 65vw, 100vw" style="aspect-ratio: 1900 / 1535;">
    <figcaption>
        <span class="image-caption">Dirigenten Dima Slobodeniouk och Radiosymfonikerna på Östersjöfestivalen.</span>
        <br>
        <span class="foto-av"> Foto: Arne Hyckenberg</span>
    </figcaption>
    <br>

    <a href="https://www.aftonbladet.se/kultur/teater" class="teater" style="text-decoration: none;">TEATER</a>
    <br>
    <p> <strong>Östersjöfestivalen fyller 20 år</strong> och frågan är om inte uppvaktningen kunde ha varit lite mer spännande. 
        Visserligen är <strong>Valery Gergiev</strong> av kända skäl portad, men <strong>Esa-Pekka Salonen</strong> dirigerar 
        endast en konsert, och med få, visserligen bemärkta undantag är det Radiosymfonikerna och Radiokören som finns på scenen. <br>
        <br>
        <strong>Samtidigt har det</strong> genom åren genomgående temat – Östersjöns miljö – inte mist sin aktualitet, däremot 
        är utan tvekan uppmärksamheten kring miljöproblemen betydligt mer etablerad än den var för två decennier sedan. 
        Möjligen har de samtal som skuggat konserterna genom åren droppat in i arbetet för Östersjön. <br>
        <br>
       <strong>Några invändningar av</strong> musikaliskt slag finns hittills inte. <strong>Gideon Kremer</strong> 
       och Kremata Baltica, som gästade på den första Östersjöfestivalen, visade vilken samlad och elegant klangbild 
       de har i ett snyggt arrangemang av <strong>Arvo Pärts</strong> ”Fratres”, vilken följdes av <strong>Jekabs 
        Jančevskis</strong> minimalistiska och aningen Pärt-influerade ”Lignum”. <br>
        <br>
        Huvudnumret var ”Eine (andere) Winterreise”, där fem kompositörer skrivit ett slags musikaliska satelliter 
        till <strong>Franz Schuberts</strong> sångcykel ”En vinterresa”. Det var som om Schuberts vandrare fick 
        oväntat besök, en del nyfikna, en del som vill slå följe, allt medan Vandraren artigt tog emot dem och 
        lyssnade på vad de hade att komma med.
        <br>
        <br>
        <strong>Under lördagens konsert</strong> var det svensk premiär för <strong>Karin Rehnqvists</strong> 
        ”Silent earth”, ett stort verk för kör och orkester i tre satser med text av <strong>Kerstin Perski</strong>. 
        Här sjungs till jorden av människorna varefter en naturkatastrof i forte inträffar. Verket är både dramatiskt 
        och romantiskt, som om vi under katastrofen inte får glömma det som en gång var. Texten må vara lite väl 
        miljöpolitiskt korrekt, men musikaliskt är det både suggestivt och spännande.
        <br>
        <br>
        Efter paus blev det romantik på gränsen till expressionism med <strong>Rachmaninovs</strong> andra symfoni 
        från 1908. Här excellerade den ryskfödde, men sedan länge finske dirigenten <strong>Dima Slobodeniouk</strong> 
        med energi och precision, ett framförande som höll uppmärksamheten genom den nästan timslånga symfonin.
        <br>
        <br>
        <strong>Bland återstående konserter</strong> är naturligtvis <strong>Gustav Mahlers</strong> 2:a, 
        Uppståndelsesymfonin, under Esa-Pekka Salonen med <strong>Nina Stemme</strong> och <strong>Miah 
            Persson</strong> en självklar höjdpunkt. Likaså festivalens enda barockinslag, med <strong>Christina 
                Pluhar</strong> som dirigerar L’Arpeggiata på Vasamuseet i ett program med solister och 
                dansare som kretsar kring den spirande folkliga operan samtida med Monteverdi. Ensemblen är 
                känd för sina teatrala program, där dans, musik och gestaltning integreras och överraskar 
                publiken med musikaliska improvisationer.</p>
</body>
</html>